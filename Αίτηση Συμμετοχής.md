# Παρέα με ΣυνΑΙσθηση

## ΟΝΟΜΑ ΟΜΑΔΑΣ  
5ο Νηπιαγωγείο Δράμας  

## ΤΙΤΛΟΣ ΕΡΓΟΥ  
Παρέα με ΣυνΑΙσθηση  

## ΑΝΑΛΥΤΙΚΗ ΠΕΡΙΓΡΑΦΗ ΕΡΓΟΥ  
Στο νηπιαγωγείο καλλιεργείται η κοινωνικοσυναισθηματική ανάπτυξη των παιδιών, η αποδοχή της μοναδικότητας και της διαφορετικότητας, η φιλία, η αλληλοβοήθεια, η συνεργασία και η ενσυναίσθηση.  
Είναι καθημερινή πρόκληση η καλλιέργεια αυτών των αξιών σε μαθητές που το βασικό χαρακτηριστικό τους είναι ο εγωκεντρισμός.  

Συζητήθηκε η ιδέα να φέρουμε μέσα στην τάξη έναν νέο μαθητή με πολλές καινούργιες ιδέες όπως εμείς τον φανταζόμαστε: έναν φίλο που θα παίζει μαζί μας, θα διασκεδάζει, θα μαθαίνει και θα βοηθάει. Έναν φίλο βγαλμένο λίγο από τα παραμύθια, λίγο από φανταστικές ιστορίες, λίγο από την τεχνολογία, λίγο από την παιδική αθωότητα.  

Επιδιώκουμε την κατασκευή ενός ρομπότ με ενσωματωμένο τοπικό σύστημα τεχνητής νοημοσύνης - ανοιχτού κώδικα (LLM - Large Language Model), το οποίο θα λειτουργεί ως ψηφιακός σύντροφος και διαμεσολαβητής για τους μαθητές.  

### Λειτουργίες του Ρομπότ  
- Παροχή συντροφιάς και ψυχαγωγίας μέσω μιας διαδραστικής εμπειρίας.  
- Διαμεσολάβηση για την αποκλιμάκωση εντάσεων.  
- Βελτίωση της επικοινωνίας μεταξύ μαθητών.  
- Υποστήριξη δημιουργικής επίλυσης συγκρούσεων.  

Το ρομπότ θα δημιουργηθεί με τη βοήθεια ειδικών. Τα παιδιά θα απεικονίσουν τη μορφή του με εκφραστικά μέσα (ζωγραφική, κολλάζ).  
Η εκπαίδευση του ρομπότ θα γίνει από τους ίδιους τους μαθητές, παρέχοντας πολύτιμη εμπειρία στον προγραμματισμό και τη χρήση τεχνητής νοημοσύνης.  

Με αυτόν τον τρόπο, το ρομπότ θα βελτιώσει την καθημερινότητα των μαθητών και θα αποτελέσει εργαλείο μάθησης στις σύγχρονες τεχνολογίες, προάγοντας τη φαντασία, τη συνεργασία και την εξοικείωση με την τεχνολογία σε περιβάλλον διασκέδασης και δημιουργικότητας.  

---

## ΕΚΠΑΙΔΕΥΤΙΚΟΙ ΣΤΟΧΟΙ ΕΡΓΟΥ  
- Εξοικείωση μαθητών με τις θετικές επιστήμες και τις νέες τεχνολογίες.  
- Προετοιμασία για την ψηφιακή εποχή.  
- Ανάπτυξη δεξιοτήτων κριτικής σκέψης.  
- Ανάπτυξη φαντασίας και δημιουργικότητας.  
- Καλλιέργεια συνεργατικού πνεύματος και θετικών στάσεων ζωής.  
- Καλλιέργεια ενσυναίσθησης.  
- Αποδοχή της διαφορετικότητας.  
- Χρήση διαλόγου για επίλυση συγκρούσεων.  

---

## ΔΙΕΥΘΥΝΣΗ ΑΠΟΘΕΤΗΡΙΟΥ  
[https://github.com/5thkindergartenDrama/AIDigitalAssistant](https://github.com/5thkindergartenDrama/AIDigitalAssistant)  

---

## ΛΙΣΤΑ ΠΡΟΤΕΙΝΟΜΕΝΟΥ ΕΞΟΠΛΙΣΜΟΥ  
| Εξοπλισμός                | Κόστος (€) |
|---------------------------|------------|
| Jetson Orin Nano Super Developer Kit | 300        |
| Σκληρός δίσκος            | 110        |
| Οθόνη                     | 120        |
| Μικρόφωνο                 | 10         |
| Ηχεία                     | 20         |
| USB Wifi                  | 15         |

### Ενδεικτικό Κόστος: 575€  
